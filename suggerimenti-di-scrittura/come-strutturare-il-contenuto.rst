Come strutturare il contenuto
=============================

Documenti allegati, pdf
-----------------------

Scrivi i tuoi contenuti all’interno di una pagina web piuttosto che all’interno di documenti allegati (come i pdf). 

Quando possibile, utilizza la piattaforma Docs Italia per pubblicare tutti i documenti legati alla Pubblica Amministrazione.

Se devi pubblicare il tuo contenuto all’interno di un documento allegato (per esempio nel caso di alcune normative), assicurati:

- che i documenti siano scritti in modo chiaro, semplice e accessibile per tutti i cittadini;

- che non ci siano pagine bianche o immagini superflue;

- di gestire i metadati e la gerarchia dei titoli (H1, H2, ecc) in modo corretto;

- di inserire sempre una descrizione del contenuto del documento nella pagina web, prima del link al documento;

- di specificare nel link al documento che si sta aprendo un file, la tipologia (doc; pdf), il peso.

**Per approfondire**
   Guida alla pubblicazione di documenti tecnici (in lavorazione)
   
   `Guida all’utilizzo di Docs Italia <http://guida-docs-italia.readthedocs.io/it/latest/>`_

   `Tool per stimare la leggibilità <https://labs.translated.net/?l=it>`_ del testo dei tuoi documenti

|

.. _faq:

Domande frequenti (Faq)
-----------------------

Se le pagine del tuo sito spiegano in modo chiaro e sintetico le informazioni che gli utenti cercano non è necessario creare delle Faq, che finirebbero solo per duplicare i contenuti. Se ci sono domande frequenti, invece di creare delle Faq mischiando diversi argomenti in una sezione separata del sito, adegua il contenuto delle tue pagine per soddisfare la richiesta e le reali esigenze di informazione degli utenti.

Elenchi puntati e numerati
--------------------------

Usa un elenco puntato per rendere più leggibile il testo. Verifica che i punti dell’elenco siano:

-  coerenti, se sono parte integrante della frase che introduce la lista: in questo caso, inoltre l’iniziale del punto elenco è minuscola e la frase si chiude col punto e virgola (se è l’ultimo punto dell’elenco con il punto fermo);

-  sintetici e chiari;

-  correttamente allineati.

Usa un elenco numerato quando devi guidare le persone in un processo. In questo caso non serve avere una frase introduttiva.

1. Assicurati di mettere il punto fermo alla fine di ogni frase.

2. Scrivi frasi brevi, semplici e chiare per far capire l’azione da compiere.

3. Segnala con dei link i documenti eventualmente necessari per completare l’azione.

Evita sottoelenchi puntati. Se necessario, crea piuttosto un nuovo elenco puntato.

|

.. _email-1:

email
-----

Si scrive senza trattini o spazi, in minuscolo. Inserisci gli indirizzi email come link attivi (usando l’attributo “\ **mailto**:”):

**Usa**
   `mario.rossi@comune.it <mailto:mario.rossi@comune.it>`_

**Non usare**
   :code:`mario.rossi@comune.it`

|

Immagini
--------

Usa le immagini se aiutano a comprendere meglio il contenuto della pagina o a renderlo più fruibile.

Nel caso di utilizzo di una immagine:

-  assicurati di avere i diritti di utilizzo;

-  aggiungi sempre una breve didascalia che ne descriva il contenuto;

-  usa un testo alternativo (alt text) nell’html che ne descriva il contenuto.

Per approfondire, leggi `la sezione dedicata alle immagini delle Linee guida di design della Pubblica Amministrazione <http://design-italia.readthedocs.io/it/stable/doc/content-design/linguaggio.html#immagini>`__.

|

Link 
-----

L’utilizzo dei link è molto utile per rendere un testo breve e rimandare ad altri contenuti per ulteriori approfondimenti.

-  Assicurati che sia chiara la destinazione di ogni link o lo scopo del collegamento.

-  Inserisci solo collegamenti a contenuti che abbiano un’effettiva pertinenza e utilità con il contenuto: inserire troppi link inutili rischia di rendere meno chiaro il testo.

-  Apri il link nella stessa scheda, tranne in alcune eccezioni (es. una nuova finestra cifrata o se il link rimanda a un altro sito).

**Usa**
   Leggi la scheda di sintesi `Rapporto sull'attuazione del Servizio Civile: anno 2017 <#>`__

**Non usare**
   Leggi `qui <#>`__ la scheda di sintesi "Rapporto sull'attuazione del Servizio Civile: anno 2017"

|

Menu di navigazione
-------------------

Nei menu usa etichette di navigazione tenendo sempre in considerazione il punto di vista dell’utente:

-  aiutalo a raggiungere subito la parte del contenuto che più gli interessa;

-  usa termini semplici, di uso comune e di immediata comprensione;

-  evita di avere nello stesso sistema label a base verbale (“Scarica il documento”), nominale (“Documenti scaricabili”) e domande (“Devi scaricare il documento?“). Scegli un approccio sintattico e mantienilo.

**Usa**
   *Servizi per le imprese*

**Non usare**
   *Imprese*

|

Note
----

Non utilizzare mai le note in una pagina web, tranne che per citare le norme quando ricorri a dei :ref:`riferimenti normativi <rif-normativi>`.

Per altri tipi di approfondimento, come: 

-  lista di una documentazione tecnica o di altro genere;
-  bibliografia;
-  link di approfondimento;

puoi utilizzare degli elenchi, includendo sempre dei link al documento completo, quando disponibile. 

|

.. _tel-1:

Numeri di telefono
------------------

Proponi un numero di telefono sempre insieme ad altri canali di contatto (mail, indirizzo).

Quando pubblichi un numero usa anche il prefisso internazionale; raggruppa le cifre separandole con degli spazi, per migliorare la leggibilità. Inserisci i numeri di telefono come link attivi (nel codice html usa l’attributo “\ **tel:**\ ”):

**Usa**
   `+39 06 123 456 78 <tel:+390612345678>`_

**Non usare**
   06 12345678

|

Paragrafi
---------

Dividi il contenuto in brevi paragrafi, per permettere al lettore di trovare prima l’informazione che cerca. Considera che la maggior parte degli utenti leggerà il testo su uno *smartphone* o altro dispositivo mobile.

|

Riferimenti normativi
---------------------

Cerca di rendere chiaro il testo, evita troppi riferimenti normativi.

Quando fai riferimento a una disposizione di legge:

-  spiegane sinteticamente e in modo discorsivo il contenuto invece che citarla testualmente, per rendere più semplice la comprensione. Meglio far capire lo spirito e le intenzioni della normativa che usare del linguaggio legale;

-  dopo il testo scrivi una nota con un breve estratto del testo e il nome della norma per esteso;

-  evita comunque un linguaggio tecnico (ex ART. 20 comma 2 e 3 della legge n. 247/2012);

-  aggiungi sempre il link alla norma di riferimento, per esempio usando il permalink alla norma su `Normattiva <http://www.normattiva.it/>`_.

**Usa**
   *Testo Unico in materia di dati sulla privacy (d.lgs. 169 del 30 giugno 2003), art. 4 lett. d).*

   *I dati sensibili sono “i dati personali idonei a rivelare l’origine razziale ed etnica, le convinzioni religiose, filosofiche o di altro genere, le opinioni politiche, l’adesione a partiti, sindacati, associazioni od organizzazioni a carattere religioso, filosofico, politico o sindacale, nonché i dati personali idonei a rivelare lo stato di salute e la vita sessuale”.*



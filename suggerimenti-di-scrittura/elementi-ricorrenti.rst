Elementi ricorrenti
===================

Cariche istituzionali
---------------------

Usa l’iniziale minuscola per indicare cariche istituzionali (sindaco, giudice, assessore, ministro) tranne in alcune eccezioni (es. Presidente della Repubblica, Presidente del Consiglio dei ministri).

|

Nomi dei ministeri e dei dipartimenti
-------------------------------------

Sebbene nell’uso corrente si faccia in genere un ampio ricorso alle maiuscole per indicare i nomi dei ministeri e di altre strutture istituzionali, di regola solo la prima iniziale è maiuscola:

-  Ministero della difesa

-  Ministero delle politiche agricole alimentari e forestali

-  Dipartimento della protezione civile

La stessa regola vale per gli :ref:`acronimi <acronimi>`.

|

.. _rif-normativi:

Riferimenti normativi
---------------------

Cerca di rendere chiaro il testo, evita troppi riferimenti normativi.

Quando è necessario citare una legge:

-  cerca di spiegarne sinteticamente il contenuto invece che citarla testualmente, per rendere più semplice la comprensione e  far capire lo spirito e le intenzioni della norma;

-  utilizza le note per indicare il nome preciso della norma a cui fai riferimento. In ogni nota scrivi un breve estratto del testo e il nome della norma per esteso;

-  evita comunque un linguaggio tecnico (ex ART. 20 comma 2 e 3 della legge n. 247/2012);

-  aggiungi sempre il link alla norma di riferimento, per esempio usando il permalink alla norma su `Normattiva <http://www.normattiva.it/>`_.

**Usa**
   **Riferimenti normativi**

   *Testo Unico in materia di dati sulla privacy (d.lgs. 169 del 30 giugno 2003), art. 4 lett. d).*

   *I dati sensibili sono “i dati personali idonei a rivelare l’origine razziale ed etnica, le convinzioni religiose, filosofiche o di altro genere, le opinioni politiche, l’adesione a partiti, sindacati, associazioni od organizzazioni a carattere religioso, filosofico, politico o sindacale, nonché i dati personali idonei a rivelare lo stato di salute e la vita sessuale”.*


Quando devi citare diverse norme, puoi ricorrere a un elenco, precisando per ogni norma:

- il nome preciso della norma a cui fai riferimento;
- un link alla norma completa, se disponibile.

